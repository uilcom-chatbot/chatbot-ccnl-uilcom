IPZS - PERMESSI / GIUSTIFICATIVI (TESTI TRASCRITTI DAGLI SCREENSHOT)
======================================================================

TESTIMONIANZA CIVILE
--------------------
Descrizione:
Permesso giornaliero non retribuito per i lavoratori citati a testimoniare in tribunale per cause civili.
Allegare attestato di presenza rilasciato dal cancelliere presso l'ufficio giudiziario.


PERMESSI ELETTORALI
-------------------
Descrizione:
Permesso giornaliero retribuito per i lavoratori chiamati ad assumere ruoli nei seggi elettorali come presidente di seggio, segretario, scrutatore, rappresentante di lista di lista gruppo o di partiti, componente dei comitati promotori in caso di referendum ed i relativi giorni di riposo compensativi. Presenza al seggio esclusivamente di Sabato o di Domenica o di Lunedi dovrà essere richiesto il giustificativo per il giorno di Lunedi. Presenza al seggio Sabato e Domenica dovrà essere richiesto il giustificativo per i giorni di Lunedi e Martedi. Presenza al seggio Sabato, Domenica e Lunedi dovrà essere richiesto il giustificativo per i giorni di Lunedi, Martedi e Mercoledi. Presenza al seggio Sabato, Domenica e Lunedi con chiusura seggio oltre le ore 24:00 (Martedì) dovrà essere richiesto il giustificativo per i giorni di Lunedi, Martedi, Mercoledi e Giovedì. Allegare nomina e attestato di presenza al seggio rilasciato dal presidente dello stesso.


DONAZIONE SANGUE
----------------
Descrizione:
Permesso giornaliero retribuito per i lavoratori che donano il proprio sangue gratuitamente. Allegare attestazione avvenuta donazione sangue rilasciato dal medico responsabile della selezione del donatore, del servizio trasfusionale o relativa articolazione organizzativa o dell’Unità di raccolta gestita dalle Associazioni e Federazioni di donatori di sangue. Il certificato deve contenere il codice fiscale dell’ASL/Azienda Ospedaliera o dell’Associazione/Federazione di volontariato cui afferisce l’unità di raccolta presso la quale è avvenuta la donazione, dati anagrafici del lavoratore e gli estremi del documento di riconoscimento dal quale sono stati rilevati


DECESSO FAMILIARI
-----------------
Descrizione:
Permesso giornaliero retribuito per decesso di : coniuge, genitori, figli e fratelli per un massimo di cinque giorni dal giorno del decesso inclusi sabati e domeniche. Allegare certificato di decesso e autocertificazione del grado di parentela.


MATERNITA' OBBLIGATORIA
-----------------------
Descrizione:
Congedo giornaliero obbligatorio retribuito per le lavoratrici in stato di gravidanza e puerperio. Il congedo ha una durata di 5 mesi e di norma inizia due mesi prima la data presunta del parto (salvo flessibilità o opzione di fruizione dei cinque mesi dopo il parto). Allegare dati riepilogativi e ricevuta INPS. E' obbligatorio inserire il codice fiscale della mamma o del nascituro.


MATERNITA' ANTICIP.ISPETT
-------------------------
Descrizione:
Congedo giornaliero obbligatorio retribuito per le lavoratrici in stato di gravidanza a rischio. Allegare dati riepilogativi e ricevuta INPS. E' obbligatorio inserire il codice fiscale della mamma.


PERM. ESAMI
-----------
Descrizione:
Permesso giornaliero retribuito per sostenere prove di esame come previsto dall'art, 10 della Legge n.300 del 1970. Allegare certificato attestante la prova di esame sostenuta.


L. 104/92 art. 33/6 
-------------------
Descrizione:
Permesso orario o giornaliero retribuito per i lavoratori disabili in situazione di gravità ai sensi della legge 104/1992 art 3, comma 3. E' obbligatorio inserire il codice fiscale del lavoratore. L'abilitazione dello stesso è subordinata all'invio della relativa documentazione alla mail giustificativipresenze@ipzs.it.


L.104/1992 art. 33/6 G/H
------------------------
Descrizione:
Permesso giornaliero retribuito per i lavoratori disabili in situazione di gravità ai sensi della legge 104/1992 art 3, comma 3. La richiesta deve essere presentata al datore di lavoro 3 giorni lavorativi prima della fruizione salvo casi di eccezionalità. E' obbligatorio inserire il codice fiscale del lavoratore. La fruizione dello stesso è subordinata all'inoltro della documentazione richiesta alla mail giustificativipresenze@ipzs.it.


MALATT.BAMB. GRAVE (NIDO)
-------------------------
Descrizione:
Permesso giornaliero retribuito per i lavoratori che usufruiscono dell' agevolazione nido con figli affetti da patologia o in stato di ricovero con età inferiore ai 3 anni per un massimo di 30 giorni annui. Allegare certificato medico che riporti la dicitura malattia "grave" del bambino o il certificato di ricovero.


RIP. RETRIB. ART.31
-------------------
Descrizione:
Permesso (Riposo retribuito) per i lavoratori che prestano attività lavorativa su tre turni giornalieri 24 ore su 24 consentendo un pieno utilizzo degli impianti per l'intero orario settimanale dello stabilimento o dei singoli reparti interessati. Possono essere concessi massimo 4 giorni di riposo annui. Qualora la turnazione su 24 ore venga effettuata per un periodo inferiore all'anno, i suddetti giorni di riposo retribuito verranno riconosciuti proporzionalmente. La spettanza viene caricata entro il primo mese dell'anno successivo alla maturazione e eventuali residui non fruiti non saranno monetizzati


PERM.NON RETR.
--------------
Descrizione:
Permesso non retribuito fino ad un massimo di una settimana di calendario l'anno, può essere fruito dopo aver terminato le altre spettanze.


CONG.OBBLIGATORIO PADRE
-----------------------
Descrizione:
Congedo giornaliero retribuito per i lavoratori padri.
Fruibile da due mesi precedenti alla data presunta del parto e fino a 5 mesi di vita del bambino per un massimo di 10 giorni lavorativi. La fruizione dello stesso è subordinata all'inoltro del certificato di nascita e codice fiscale del bambino alla mail giustificativipresenze@ipzs.it, se fruiti precedentemente inviare il certificato contenente la data presunta del parto.
E' obbligatorio inserire il codice fiscale del bambino.


PERMESSO STUDIO HH/GG
---------------------
Descrizione:
Permesso retribuito per esigenze di studio nella misura di una settimana di calendario l'anno, spettante ai lavoratori studenti, iscritti e frequentanti corsi regolari di studio in scuole di istruzione primaria, secondaria, universitaria e di qualificazione professionale, statali, parificate legalmente riconosciute o comunque abilitate al rilascio di titoli di studio legali. L'abilitazione dello stesso è subordinata all'invio della relativa documentazione alla mail hrbp@ipzs.it.


FERIE ORDINARIE
---------------
Descrizione:
Permesso giornaliero la cui spettanza annua viene caricata il primo giorno dell'anno.
E' possibile usufruire di un massimo negativo di giorni 6 anticipabili dalla spettanza dell'anno successivo.
Nel caso di richiesta di un periodo di ferie continuativo che precede e segue una festività infrasettimanale, per la stessa verrà abbattuta una giornata di ferie e retribuita una festività non goduta.


RAO
---
Descrizione:
Permesso retribuito R.A.O. In sostituzione delle festività infrasettimanali abolite dalla Legge 5 marzo 1977. Mensilmente viene caricata la spettanza equivalente a un rateo. E' possibile richiedere tali permessi usufruendo del monte ore annuo maturato fino ad un massimo negativo di ore 31.


R.O.L.
------
Descrizione:
Permesso retribuito per riduzione orario di lavoro.(R.O.L.)
Mensilmente viene caricata la spettanza equivalente a un rateo. E' possibile richiedere tale permesso fruendo del monte ore annuo maturato fino ad un massimo negativo di ore 6,67.


CONG.STRAO.DL.151/01ART42
-------------------------
Descrizione:
Congedo retribuito (Permesso ) per i lavoratori che prestano assistenza del convivente, coniuge, parenti o affini entro il terzo grado con disabilità grave ai sensi della legge 104/1992 art 3, comma 3 per un massimo di 2 anni nell'arco della vita lavorativa . Allegare domanda e ricevuta INPS. E' obbligatorio inserire il codice fiscale del familiare.

CURE TERMALI
------------
Descrizione:
Congedo retribuito (Permesso) per cure termali per un massimo di 15 giorni annui non frazionabili. Allegare la prescrizione specialista ASL ovvero INAIL o INPS in ottemperanza alla vigente norma di legge ( cure presenti nel DPCM 12/01/2017 ) nel caso in cui sia necessario il tempestivo trattamento termale, con l’indicazione di un termine per l’inizio della terapia non superiore a 30 giorni e il modello di richiesta interno. Il permesso è da richiedere, tassativamente, almeno 7 giorni prima.
Entro tre giorni dall'avvenute cure termali inviare a giustificativipresenze@ipzs.it la certificazione dello Stabilimento/Struttura attestante l’avvenuta effettuazione delle cure prescritte.
Tra il periodo di cure e le ferie annuali deve intercorrere un intervallo di almeno 15 giorni.

L.53/00 ART.4 C.4 DECESSO
-------------------------
Descrizione:
Congedo retribuito (Permesso) per i lavoratori ai sensi della legge 53/2000 in caso di decesso di un parente entro il secondo grado o del convivente da fruire entro 7 giorni lavorativi dalla data del decesso per un massimo di tre giorni annui. Allegare certificato di decesso e l'autocertificazione del grado di parentela, nel caso del convivente allegare certificazione anagrafica attestante la convivenza.

INSERIM.NIDO GG(ACC.NIDO)
-------------------------
Descrizione:
Permesso retribuito per favorire l’inserimento al nido dei propri figli per un massimo di 5 giorni lavorativi. Di tale permesso si potrà usufruire sola una volta per tutta la frequenza del nido. Allegare certificato di iscrizione del nido e il bollettino di pagamento I° mensilità. Al termine del permesso retribuito inviare a giustificativipresenze@ipzs.it il certificato di avvenuto inserimento nido. La richiesta deve essere presentata al datore di lavoro 3 giorni prima della fruizione dello stesso.

L.53/00 ART.4 C.4
-----------------
Descrizione:
Congedo retribuito (Permesso) per i lavoratori che prestano assistenza in caso di documentata grave infermità del coniuge o di un parente entro il secondo grado o del convivente per un massimo di tre giorni annui. Allegare certificato medico attestante la grave infermità con specifico riferimento all'art 4 della legge 53/2000 e contenente i nominativi di chi presta e chi riceva assistenza, autocertificazione del grado di parentela, nel caso del convivente allegare certificazione anagrafica attestante la convivenza.

FINE DOCUMENTO

